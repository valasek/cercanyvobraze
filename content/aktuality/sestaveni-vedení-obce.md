---
title: "O tom proč je 73 procent více než 55 a jak probíhala povolební jednání"
subtitle: "Spolek Čerčany v obraze vznikl před třemi lety jako malá skupina lidí, kterou spojoval názor na to, jak vést naši obec lépe než tehdejší vedení. "
summary: ""
date: 2022-10-25
---

Spolek Čerčany v obraze vznikl před třemi lety jako malá skupina lidí, kterou spojoval názor na to, jak vést naši obec lépe než tehdejší vedení. Postupem času se na malou skupinu nabalovali další lidé, kteří věci viděli stejně jako my. Někteří se stali členy spolku a aktivně se ucházeli o hlasy voličů, zatímco jiní více či méně spolek v jeho aktivitách podporovali a podporují, aniž by do něho vstoupili a figurovali na volební kandidátce. 

Tímto způsobem se za tři roky podařilo soustředit úctyhodný počet lidí, kteří mají zájem společně pracovat pro naši obec. Jsme rádi, že jste kandidáty vybrané z naší skupiny podpořili a že se nám společně podařilo získat v komunálních volbách více než 55 procent hlasů. 🙏🏻 Tato většina by nám dávala možnost zvolit si starostu, místostarostu, radní i členy výborů a komisí a řídit obec bez ohledu na ostatní volební uskupení a to, jak hlasují jejich kandidáti. ☝🏻

❗️Nám by ale přišlo líto, aby hlasy voličů pro ostatní strany fakticky propadly. Zvlášť když v mnoha bodech se volební programy všech stran prolínaly.❗️

Obec nelze řídit tak, aby byli spokojeni úplně všichni. Naším cílem ale je, abychom obec řídili s co největší podporou od jejích občanů a abychom hledali co nejširší shodu. 👌🏻💪🏻

Proto jsme po volbách oslovili obě zbývající volební seskupení (Občané Čerčanska (25%) i Naše Čerčany (18%)) a nabídli jim možnost účastnit se s námi vedení obce. Našim Čerčanům jsme nabídli více než Občanům Čerčanska. Občané Čerčanska jsou strana, která byla před volbami byla ve vedení obce a minulost ukázala, že náš pohled na to, jak vést obec, se od jejich pohledu v mnoha ohledech liší.

Při sestavování nového vedení obce jsme nabídli seskupení Naše Čerčany pozici jednoho radního (z pěti) a místostarosty obce. Jeden radní pro Naše  Čerčany odpovídá i poměru počtu hlasů obou seskupení získaných ve volbách. Dohromady získala obě seskupení 73 procent hlasů, přičemž míst v radě je pět. 73 děleno 5 se rovná 14,6. Na jednoho radního tedy bylo potřeba 14,6 procenta. Po zaokrouhlení je tedy výsledek jasný - rozhodla prostá matematika. 📈🧮

Podle nás je lepší, abychom obec společně řídili s podporou 73 procent hlasů odevzdaných ve volbách než jen 55 procent, které dostaly Čerčany v obraze.

Ani sdružení Občané Čerčanska nepřišlo zkrátka a na řízení obce se budou podílet ze svých pozic v kontrolním výboru obce a v osadních výborech.  

Věříme, že řešení, které jsme zvolili je fér a že i vy jej budete vnímat stejně.

Čerčany v obraze 🍀