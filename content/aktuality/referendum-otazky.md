---
title: "Proč jsou otázky v referendu dvě a jaký je jejich význam?"
subtitle: ""
summary: "1️⃣ Souhlasíte se zákazem zařazování dalších ploch o velikosti větší než 10 000 m2 v okolí zastavěného území obce Čerčany do územního plánu jako ploch bydlení?
2️⃣ Souhlasíte s vypuštěním plochy Z1-29 „Velký Barochov“ (tvořené zejména pozemkem parcelní číslo 1228/1 k.ú. Čerčany) ze zastavitelného území v návrhu Změny č. 1 územního plánu obce rámci územního plánu obce Čerčany a její ponechání v nezastavitelném území?"
date: 2022-09-17
---

❗️ Proč jsou otázky v referendu dvě a jaký je jejich význam? ❗️

1️⃣ Souhlasíte se zákazem zařazování dalších ploch o velikosti větší než 10 000 m2 v okolí zastavěného území obce Čerčany do územního plánu jako ploch bydlení?

2️⃣ Souhlasíte s vypuštěním plochy Z1-29 „Velký Barochov“ (tvořené zejména pozemkem parcelní číslo 1228/1 k.ú. Čerčany) ze zastavitelného území v návrhu Změny č. 1 územního plánu obce rámci územního plánu obce Čerčany a její ponechání v nezastavitelném území?

➡️ První otázka se týká i Velkého Barochova. Je více než 6x větší než uvedená hodnota a doposud není zařazena územním plánem do zastavitelného území obce. 

☝🏻Otázka je obecná a vhodná i pro další takové plochy na katastru Čerčan. Vzhledem k velkému rozšiřování zastavěného území obce v poslední době považujeme za vhodné zjistit názor obyvatel Čerčan na další rozrůstání obce v podobě větších projektů jako byly Optoreal I a Optoreal II. 

Tato otázka směřuje např. ke zjištění názoru obyvatel obce na:

❓budoucí výstavbu v rámci celého území obce, tj. nejen v Čerčanech, ale i na Vysoké Lhotě a v Novém Městečku, která by vedla k masivnímu záboru lokalit v sousedství stávajících zastavěných ploch,

❓masivní příliv nových obyvatel a s tím spojených problémů s nedostatečností infrastruktury v obci. Zároveň však není cílem zastavit výstavbu jako takovou a rozvoj obce, a proto jsou plochy s výměrou nepřesahující 10.000 m2 (čtverec 100x100m) z této otázky vyjmuty tak, aby byl umožněn plynulý a harmonický rozvoj obce.

Územní plánování vymezuje plochy, a nikoliv jednotlivé pozemky. Nezřídka se i stává, že jeden pozemek má v rámci územního plánu více užití - třeba polovina jako zeleň a polovina jako plocha bydlení. 
Velikost pozemků a jejich případné rozdělení nemají vliv na rozlohu plochy regulované územním plánem. Například samotná lokalita Z1-29 je složená hned z několika pozemků - 1228/1,2,3, a 1574/1,2, a 1226/1,2,3,5. 

Účelovým dělením pozemků na menší se tato hranice prolomit nedá. Vždy bude brána do změny územního plánu plocha se stejným využitím jako jedna položka.

➡️ Konkrétní lokality – Velkého Barochova se týká otázka č. 2. 

Proti tomuto řešení podal spolek Čerčany v obraze námitku zástupce veřejnosti podle § 23 stavebního zákona podpořenou podpisy více než 500 obyvatel obce. 

Zahrnutí těchto ploch do zastavitelného území je velmi sporné a v průběhu pořizování změny č. 1 územního plánu obce Čerčany nebyla předložena relevantní argumentace dokládající přínosy pro obec a její obyvatele. 👥

❗️Výstavba v této lokalitě by vedla ke škodám na krajině, přírodě a zmizelo by místo na rekreaci a procházky v obci. Proto bylo i takto navrženo znění otázky č. 2. 🌳🌲