---
title: "Reakce starosty  na výzvu k referendu"
summary: "V Čerčanském zpravodaji vyšla reakce starosty na náš článek - Projde zastavění lokality Velký Barochov u bažantnice? Pojďme uspořádat místní referendum!"
subtitle: ''
date: 2021-10-15T00:00:00.000Z
---

➡️V Čerčanském zpravodaji vyšla reakce starosty na náš článek  „Projde zastavění lokality Velký Barochov u bažantnice? Pojďme uspořádat místní referendum!“

Překvapení se nekonalo. Konkrétní důvody protahování schvalování Změny č. 1 územního plánu jsme se opět nedozvěděli. Stále např. nevíme, proč více než po roce není z veřejného projednání z 12. srpna 2020 k dispozici záznam a to ani písemný. 🤔Na místě byl pořizován videozáznam s výslovným upozorněním obcí najatého pořizovatele, že video bude sloužit jako záznam veřejného projednávání. 

Dále rovněž nevíme, jak bude Velký Barochov dopravně na obec napojen, protože ani jedna z možných ulic – Mračská a Ke Chlumu - nejde v dnešní zástavbě rozšířit na bezpečnou šířku. Změna č.1 o dopravním napojení cudně mlčí. 🤫🤭

Starosta se hrdě přihlásil ke svému střetu zájmů, za který se prý nestydí. On ho neskrývá na rozdíl od jiných! Ano je možná dnes trendy mít ve vedení státu nebo obce osobu s jasným střetem zájmů. My si myslíme, že to správné není! Starosta bude muset pospíchat, volební období se krátí. ☝🏻
‼️Očekáváme, že Změnu č.1 územního plánu bude chtít schválit ještě na podzim do konce roku, protože do konce volebního období si musí schválit i regulační plán. ‼️

Nenechme svoji vesnici, kde žijeme, na pospas developerům, které zajímá jejich prospěch a nikoliv to, jak se nám zde bude žít! 🌳☀️

 ---

![](/img/clanek-reakce-na-referendum.jpg)
