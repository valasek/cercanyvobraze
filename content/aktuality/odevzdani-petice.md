---
title: "Informace o aktuálním stavu petice \"Satelit v Čerčanech nechceme\""
subtitle: ""
summary: "Dne 20. prosince 2019 jsme na obec odevzdali petiční archy s téměř 400 podpisy lidí, kteří si nepřejí výstavbu na Velkém Barochově. Nyní čekáme, dle zákona, na vyjádření vedení obce."
date: 2019-12-20
---

Dne 20. prosince 2019 jsme na obec odevzdali petiční archy s téměř 400 podpisy lidí, kteří si nepřejí výstavbu na Velkém Barochově. Nyní čekáme, dle zákona, na vyjádření vedení obce.

Změna o územním plánu se musí projednat s veřejností, a až pak o ní bude hlasovat zastupitelstvo obce. Jedná se o snahu zamezit přeměně naší milované obce v satelit Prahy. Zde, na veřejném projednávání a dále hlasování na zastupitelstvu musí zaznít náš společný nesouhlas nejvíce. Byli bychom rádi, kdybyste svůj podpis vyjádřili i aktivní účastí na obou událostech. Termíny ale zatím nejsou známy.

Všem, kteří svým podpisem vyjádřili svůj nesouhlas, děkujeme a věřte, že za tuto věc budeme i nadále bojovat, a že Vaše podpora nepřijde naprázdno.

O dalším dění Vás budeme informovat na našem facebookovém profilu Čerčany v obraze, nebo později na nově vznikajících internetových stránkách www.cercanyvobraze.cz

Za spolek Čerčany v obraze

Martin Nerad
předseda spolku
