---
title: "👤 Martin Tůma, seznamte se ..."
subtitle: ""
summary: "V Čerčanech žiju od narození a rád bych, aby zde vyrůstaly i mé děti. Velmi důležité je pro mě téma rozvoje obce a jeho plánování, zejména proto, že může pozitivně nebo negativně ovlivnit život v naší obci na desítky let. Svoji kandidaturou bych rád vyjádřil podporu kandidátům spolku Čerčany v obraze."
date: 2022-07-18
---

Ahoj, v Čerčanech žiju od narození a rád bych, aby zde vyrůstaly i mé děti. Řadu let jsem působil jako jeden z vedoucích čerčanského dětského oddílu a pomáhal organizovat sportovní a turistické aktivity pro děti. Přes 15 let se podílím na rozvoji a provozu internetu v Čerčanech.

Velmi důležité je pro mě téma rozvoje obce a jeho plánování, zejména proto, že může pozitivně nebo negativně ovlivnit život v naší obci na desítky let. Rád bych, aby rozvoj obce probíhal na základě doporučení odborníků, byl předmětem veřejné diskuse, byl srozumitelně prezentován občanům a snažil se zohlednit potřeby obyvatel všech věkových skupin, organizací, spolků i obce. 

Věřím, že to je správná cesta, která povede k tomu, aby se nám zde dobře žilo nejen nyní, ale i v budoucnu.

Svoji kandidaturou bych rád vyjádřil podporu kandidátům spolku Čerčany v obraze. Mají mou důvěru v to, že budou uvedené principy rozvoje obce respektovat, což povede k vyšší kvalitě života v naší obci.

![](/img/14_Tuma.JPG)