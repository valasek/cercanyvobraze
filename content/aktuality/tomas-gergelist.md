---
title: "👤 Tomáš Gergelits, seznamte se ..."
subtitle: ""
summary: "Ahoj, kandiduji, protože mi záleží na místě, kde jsem vyrostl a kde nyní rostou mé děti. Dospěl jsem do věku, kdy chci nabídnout část svého času obci a lidem v ní, už jsem se například zapojil do trénování mládeže ve volejbalu."
date: 2022-08-19
---

🏐 Ahoj, kandiduji, protože mi záleží na místě, kde jsem vyrostl a kde nyní rostou mé děti. Dospěl jsem do věku, kdy chci nabídnout část svého času obci a lidem v ní, už jsem se například zapojil do trénování mládeže ve volejbalu.

✅ Mám radost z množství sportovišť v Čerčanech a chtěl bych přispět k vytváření dalších kvalitních veřejných prostranství, pro všechny věkové skupiny. Za důležitý považuji například projekt na smysluplné využití prostoru mezi hospicem a školním hřištěm. Je to prostor, který má potenciál stát se místem pro setkávání a kde by se mohli koncentrovat chybějící služby v Čerčanech.

✅ Za ještě důležitější však považuji dosáhnout co největší shody stávajících obyvatel o budoucím vývoji obce. Prověřeným způsobem, jak to zajistit, je společně sestavit kvalitní strategický plán obce, který na základě vyjádřených potřeb občanů určí priority rozvoje i způsoby, jak jich dosáhnout.

✅ Jsem přesvědčený, že správa obce není prostor pro dosažení svých osobních cílů, ale služba.

![](/img/tomas-gergelits.jpeg)