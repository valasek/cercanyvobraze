---
title: "Volby a referendum"
summary: "spolu s komunálními volbami se v pátek 23. září a v sobotu 24. září uskuteční referendum nejen ohledně nebývale dlouho připravované Změny č. 1 územního plánu obce Čerčany, ale i o další podobě rozvoje naší obce."
subtitle: ''
date: 2022-08-30T00:00:00.000Z
---

Vážení spoluobčané,
spolu s komunálními volbami se v pátek 23. září a v sobotu 24. září uskuteční referendum nejen ohledně nebývale dlouho připravované Změny č. 1 územního plánu obce Čerčany, ale i o další podobě rozvoje naší obce. Otázky jsou dvě a hlasovat o nich se bude na samostatném lístku a vkládat se budou do samostatné obálky. Otázky zní:

1. Souhlasíte se zákazem zařazování dalších ploch o velikosti větší než 10 000 m2 v okolí zastavěného území obce Čerčany do územního plánu jako ploch bydlení?

2. Souhlasíte s vypuštěním plochy Z1-29 „Velký Barochov“ (tvořené zejména pozemkem parcelní číslo 1228/1 k.ú. Čerčany) ze zastavitelného území v návrhu Změny č. 1 územního plánu obce rámci územního plánu obce Čerčany a její ponechání v nezastavitelném území?

Vedení obce Čerčany dlouhodobě a cíleně neplní svoji úlohu informovat občany, aby se mohli v referendu rozhodnout na základě shromážděných informací. Naší ambicí je Vám tyto informace přinést a vysvětlit, v čem je hlasování v referendu důležité. Jako první zveřejňujeme konečnou verzi Změny č. 1 ÚPD, jak ji pro obec připravil smluvní pořizovatel Ing. Vích se svou společností. K dnešnímu není na stránkách obce zveřejněna, což ale vzhledem k jednotlivým krokům vedení obce není vůbec překvapivé. Poslední materiály jsou zveřejněny ke dni 2. července 2020. Materiály [jsou dostupné zde](/aktuality/zmena-uzemniho-planu/).