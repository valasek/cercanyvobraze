---
title: "Videozáznam z veřejného projednání územního plánu byl smazán"
summary: "Obdrželi jsme email, že záznam byl smazán a že můžeme zanechat již svých intervencí vůči panu starostovi či vůči panu Vichovi."
subtitle: ''
date: 2020-10-23T00:00:00.000Z
---

Dne 12. srpna proběhlo veřejné projednání územního plánu. Již na samotném začátku jsme byli upozorněni na přítomnost natáčení a svým podpisem jsme stvrdili svůj souhlas se zpracováním videa. Pořizovatelem videa, panem Ing. Vichem, jsme byli seznámeni s informací, že video bude sloužit i pro případný soudní spor 👨🏻‍⚖️.

Celá diskuze se nesla v duchu odporu občanů proti výstavbě a mnohé dotazy či argumenty ze strany přítomných občanů nebyly zodpovězeny. Obavy občanů nebyly vyvráceny a věcné připomínky brány v potaz. O tom, jak celá debata probíhala, naleznete informace v příspěvku [Děkujeme za účast na věřejné diskuzi](/aktuality/verejne-projednani-navrhu/).

A co se dělo dál?

Náš spolek Čerčany v obraze usilovně bojoval o získání tohoto záznamu na základě svobodného přístupu k informacím. 

Nastalo přehazovaní zodpovědnosti mezi panem starostou a samotným držitelem videa panem Vichem, kdy ani jedna ze stran nechtěla video zveřejnit. Pan Vich nemohl bez souhlasu pana starosty. Pan starosta nemohl, protože nebyl vlastníkem videa. A jak to celé dopadlo už víte. Obdrželi jsme jen email, že záznam byl smazán a že můžeme zanechat již svých intervencí vůči panu starostovi či vůči panu Vichovi.

⚠️Naším záměrem bylo seznámit veřejnost s argumenty obou stran a přenést nejen informace občanům v nezkreslené podobě, ale ukázat i atmosféru jednání a odpor bezmála 150 přítomných občanů v poměrně nevhodný čas v době prázdnin. Chtěli jsme zprostředkovat nepřítomným (‼️) zastupitelům hlas veřejnosti a argumenty, které mohou ovlivnit jejich rozhodování. O to více nás mrzí jejich nepřítomnost některých z nich.

Hodně síly a především zdraví v této nelehké době přeje

Spolek Čerčany v obraze
