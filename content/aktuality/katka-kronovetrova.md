---
title: "👤 Katka Kronovetrová, seznamte se ..."
subtitle: ""
summary: "V Čerčanech žiji bezmála deset let. Místní krajina mě naprosto okouzlila. Chtěla bych, aby si zde lidé mohli vybudovat domov, ovšem ne v podobě masivních, uměle vytvořených zástaveb bez špetky rozmyslu. Rozumný rozvoj obce je pro mě důležitým bodem, díky kterému jsem se rozhodla podpořit svoje spolukandidáty."
date: 2022-07-24
---

V Čerčanech žiji bezmála deset let. Opravili jsme zde již postavený dům v lokalitě Vysoká
Lhota. Obec si mě získala svou klidnou a &quot;vesnickou&quot; atmosférou. Stala se ideálním
útočištěm pro rodinu, místem, kde znám své sousedy a přátele, se kterými se běžně
potkáváme.

Místní krajina mě naprosto okouzlila. Pocházím z malebného Podblanicka, toužila jsem
být stále obklopena přírodou a tehdy si mě Čerčany a přilehlé Posázaví naprosto získaly. S
posledními lety však kolem nás namísto zeleně přibývá betonových staveb developerských
projektů, což mě mrzí. Klidná obec, kde vyrůstají naše děti se najednou stává uměle
zvětšovanou obcí, která není přizpůsobená očekávanému nárůstu obyvatel.

Chtěla bych, aby si zde lidé mohli vybudovat domov, ovšem ne v podobě masivních,
uměle vytvořených zástaveb bez špetky rozmyslu. Takový plán by měl být skutečně
opodstatněný. Proto je pro mě rozvoj obce důležitým bodem, díky kterému jsem se
rozhodla podpořit svoje spolukandidáty.

Přeji si, aby se k takové skutečnosti, která ovlivní celou naši obec, mohli vyjádřit i její
obyvatelé, na základě objektivních informací, které jim budou včas sdělovány. Moc si přeji,
aby se obci a jejímu vedení dařilo lidi více spojovat a méně rozdělovat. Nežijeme v ideálním
světě, ale přesto si myslím, že lze svou funkci konat s patřičnou svědomitostí a
upřímností.velice vážně, vždy by se mělo řídit potřebami občanů a zároveň se opírat o
odborné studie.


![](/img/12_Kronovetrova.JPG)