---
title: "Reakce na námitky k postupu při podepisování námitky spolku Čerčany v obraze proti návrhu změny územního plánu obce Čerčany"
summary: "Chceme věci uvést na pravou míru."
subtitle: ''
date: 2020-10-18T00:00:00.000Z
---

V minulých měsících spolek Čerčany v obraze vynaložil velké úsilí, aby zamezil přijetí změny č. 1 územního plánu obce Čerčany v jeho stávající podobě. Opakovaně bychom vám rádi poděkovali za vaši podporu a snahu nás v našem úsilí podpořit, protože právě vaše podpora je pro nás hnací silou, abychom v našem úsilí dále vytrvali.

Na druhé straně se však na pozadí našeho úsilí, zejména na posledním zasedání zastupitelstva, vynořily pochybnosti férovosti o způsobu podepisování [námitky](/aktuality/namitka-sber-podpisu) a o plné informovanosti vás, kteří jste námitku podepsali, ohledně jejího obsahu.

Vedle toho jsme z vašich reakcí a i mimo kuloárové zdroje zaznamenali, že někteří z vás [námitku](/aktuality/namitka-sber-podpisu) podepsali navzdory přímé či nepřímé, realizované či nerealizované, hrozbě negativního dopadu na vaši osobu nebo na vaše blízké spojovanou s podpisem námitky.

Osobní statečnosti vás posléze uvedených si hluboce ceníme a pochopíme, pokud byste v důsledku tlaku, který je na vás vyvíjen váš podpis odvolali. Rádi bychom vám nabídli i možnost se s námi podělit s vaší zkušeností. Nemůžeme vám sice slíbit, že umíme vzít zpátky čas a že umíme dělat zázraky, ale alespoň se můžeme o něco pokusit.

Omyl vás prvně jmenovaných, kteří jste podepsali [námitku](/aktuality/namitka-sber-podpisu) bez plné informovanosti o jejím obsahu jistě nebudeme nijak hanit či odsuzovat. Chceme jen věci uvést na pravou míru.

---

**A PROTO VYZÝVÁME VÁS, KTEŘÍ JSTE PODEPSALI [NÁMITKU](/aktuality/namitka-sber-podpisu) SPOLKU ČERČANY V OBRAZE KE ZMĚNĚ Č. 1 ÚZEMNÍHO PLÁNU OBCE ČERČANY:**

- v omylu vyvolaném vaší neinformovaností o jejím obsahu či v nepříčetnosti; nebo 
- s rizikem vystavení se negativním dopadům či tlakům na vaši osobu nebo na vaše  blízké, nebo 
- z jiného důvodu

S OHLEDEM NA AKTUÁLNÍ VÝVOJ SITUACE SI JIŽ NEPŘEJETE BÝT VAŠÍM PODPISEM VÁZÁNI A PŘEJETE SI JEJ VZÍT **<ins>ZPĚT</ins>**, ABYSTE NÁS NEJPOZDĚJI DO **<ins>15. LISTOPADU 2020</ins>** O TÉTO SKUTEČNOSTI INFORMOVALI:

- e-mailem na adresu: cercany.vobraze@gmail.com,
- dopisem na adresu spolku Ke Chlumu č.p. 588, nebo 
- osobním doručením písemného prohlášení o odvolání podpisu kterémukoli [z našich členů](/aktuality/zalozeni-spolku)

Ačkoli vás nemůžeme nutit, abyste nám sdělovali důvod zpětvzetí vašeho podpisu, zcela jistě nás potěší, pokud nám jej sdělíte. 

---

ZÁVĚREM VYZÝVÁME I VÁS, KTEŘÍ JSTE NEMOHLI PODEPSAT NAŠI [NÁMITKU](/aktuality/namitka-sber-podpisu) PŘED JEJÍM PODÁNÍM NEBO JSTE JI PODEPSAT NECHTĚLI Z DŮVODU, ŽE:

- sběr podpisů probíhal v krátkém časovém úseku v období vrcholících dovolených, nebo
- jste se nedověděli o tom, že existuje možnost ji podepsat, nebo
- jste se báli ji podepsat z důvodu, že jejím podpisem se vystavíte negativním dopadům na vaši osobu či těmto negativním dopadům vystavíte vaše blízké, nebo
- z jiného důvodu

ABYSTE NÁS NEJPOZDĚJI DO **<ins>15. LISTOPADU 2020</ins>** O TÉTO SKUTEČNOSTI INFORMOVALI:
- e-mailem na adresu: cercany.vobraze@gmail.com,
- dopisem na adresu spolku Ke Chlumu č.p. 588, nebo 
- osobně.

Budeme rádi, pokud se vaším podpisem připojíte k našemu úsilí a samozřejmě uvítáme i vaše názory a argumenty, které podpoří náš společný záměr.

Za spolek Čerčany v obraze

Martin Nerad
