---
title: "👤 Michal Tupý, seznamte se ..."
subtitle: ""
summary: "Vážení spoluobčané, je mi 47 let a celý život bydlím v Čerčanech."
date: 2022-09-16
---

Vážení spoluobčané, je mi 47 let a celý život bydlím v Čerčanech.

🌳  Dlouhá léta jsem působil jako vedoucí dětského oddílu ČDOPBVVT, se kterým jsem zažil mnohá dobrodružství a spousty legrace. Jsem rád, že se nám, okruhu lidí z oddílu, dál daří podnikat další akce a výlety. 🚴

🕍  Pracuji na Památkové inspekci Ministerstva kultury jako právník v památkové péči. Zkráceně řečeno, cílem je sjednocovat a zlepšovat rozhodovací praxi, dosáhnout, aby v mezích zákona byl chráněn veřejný zájem. V neposlední řadě odpovídám na dotazy lidí z oboru i z řad veřejnosti.

✅  Jako zastupitel jsem usiloval o podobné. Chci, aby vedení obce jednalo a postupovalo v souladu se zájmy obyvatel a ne jednotlivců. Chci, aby s občany obce komunikovalo, a především odpovídalo na jejich dotazy.

✅  Orientuji se ve státní správě a samosprávě a jsem přesvědčený, že funkce starosty je práce na plný úvazek.

![](/img/michal-tupy.jpeg)